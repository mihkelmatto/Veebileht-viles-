Suhtluskanalid 

Zulip on suhtlusplatvorm, mida kasutatakse mõnes õppeaines, et lihtsustada ja kiirendada suhtlus õppejõudude ja õpilaste vahel. Oma olemuselt on sarnane rakendusele Discord, peamine erinevus seisneb selles, et UT kasutatavaid Zulipi kanaleid majutatakse lokaalselt Tartu Ülikooli serverites. 

 zulip.png koht


Rakenduse vasakul on näha erinevad kanalid, mille liige sa oled. Vajutades kanali ikoonile saad avada kindla kanali.
Olenevalt kanalist võid sealt leida erinevat õppeainega seotud infot. Näiteks programmeerimise kanalis on alamkanalid, kus jagatakse infot lisapraktikumide kohta ja saad küsida küsimuse enda praktikumijuhendajalt. Paremat kätt näed kõiki kanalis olevaid isikuid, kellele saad soovi korra saata privaatsõnumi. Vajutades kindla teema peale, näiteks 9. nädala lisapraktikum, saad sa sinna saata küsimuse või muu teemaga seotud sõnumi.
Zulip on olemas ka mobiilirakendusena nii iOS kui ka Android telefonides.


Zoom

Tartu Ülikoolis kasutatakse Zoomi peamiselt videoloengute edastamiseks. Näiteks kõiki Kõrgem matemaatika I (alused) õppeaine loenguid saab vaadata Zoomi vahendusel, juhul kui sa füüsiliselt ei saa loengus osaleda. Meie omaltpoolt soovitame aga võimalikult palju käia füüsiliselt kohal. Nii omandad infot efektiivsemalt. 
Zoomi ruumi leidmine võib olenevalt ainest erineda. Näiteks Kõrgem matemaatika I (alused) õppeaine Zoomi ruumi leiab õppeaine Moodle lehelt. Lingile vajutades leiab kogu vajaliku info.
Lisaks, olenevalt ainest, laetakse ka mõned (või kõik) aine loengud ülesse keskkonda Panopto, mis võimaldab loenguid hiljem järgi vaadata. 


zoom.png koht


Microsoft Teams

Mõningates õppeainetes kasutatakse Zoom’i asemel Microsoft Teams’i. Olemuselt on ta sarnane kuid sellel on üks suur eelis. Nimelt saab Teams’I sees luua foorumid ja kanalid, kus saavad õppejõud ja õpilased omavahel infot jagada. 

teams.png koht


Microsoft Teams’I kasutavad näiteks arvuti arhitektuur ja riistvara aine õppejõud. Vasakul on näha eri kanaleid, kus saab küsimusi küsida, “General” kanal on ühtlasi kuhu pannakse lingid videoloengutele. Microsoft Teams’i saab soovi korral kenasti sünkroonis hoida ka iCalenderi ja Google Calenderiga. Nii saab alati teavituse, kui tund on algamas.

