# Moodle

## pealeht
Kalendrist näed oma tööde tähtaegu. Hoides kursorit kuupäeva peal, näitab see vastavate tööde pealkirju. Samuti saab kuupäevale peale vajutada, et näha detailsemat vaadet ülesandepüstituse kohta ning ka linki töö esitamiseks ning ka vastava aine kodulehele navigeerimiseks.

Kalendri all on ka ajajoon, mis on analoogne kalendriga, kuid on antud ka lingid vastavate tööde originaalsete kirjeldusteni.


Pealehelt leiad ka lingid iga kursuse lehele, mis ilmuvad sinna südaööl pärast ainesse registreerimist.


## kursuse lehed
Kursuse lehe vasakul küljel on menüü sellel lehel navigeerimiseks. Sealt leiad oma hinnetelehe ning tavaliselt ka aine raames tehtud otseülekannete salvestused.
Paremal küljel on kalender, mis näitab ainult selle aine tähtaegu.

Ülejäänud kursuse leht on koostatud aine õppejõu poolt ning võib kursuste raames erineda. Tavaliselt on see korraldatud nii, et üleval on mingisugune sissejuhatav osa koos tähtsate linkidega, allosast leiad aga kuupäevade kaupa tundides käsitletud materjale.




# ÕIS2
Töölaualt leiad tänase ja homse päeva kalendri, mis kajastab selle päeva tunniplaani. Sellest allpool leiad sektsiooni eksamite ja kontrolltööde aegadega, ning järgmiseks ka sektsiooni tähtsamate kontaktidega, näiteks prorammijuht, õppekorralduse spetsialist ja VÕTA spetsialist.

## minu kalender
Minu kalendri alt leiad detailse kalendri oma tunniplaani kohta, mida saab näha nii päeva, nädala, kuu kui ka semestri lõikes.
Kerides kalendrist edasi, leiad koha, kus saab tunniplaanist ajutiselt mõne õppeaine peita. Samuti on seal iga õppeaine kohta nupp, mis viib ÕISi õppeaine info lehele.

## õppetulemused
Õppetulemuste alt leiad terve oma kursuse lõikes saadud semestrihinnete kohta. Sealt on võimalik ka leida oma hinnete aritmeetiline keskmine ja kaalutud keskmine.
Sealt leiab ka nimekirja hinnatud kursuste kohta ja nende õppeaine koodid, kuhu vajutades navigeerid vastava õppeaine info lehele.

## valikud õppekavas
Siin lehel saad näha oma valitud õppeaineid ja mooduleid. Iga aine kohta on näha õppeaine koodi ja ainepunkte. Samuti on näha, mis moodulisse ained kuuluvad.
Lehe ülalosas saad valida kõrvaleriala või mooduleid.

Valitud moodulite nimekirja ülalosas on nupp "peaeriala valikud", kus saad valida mooduleid või õppeaineid, mis kuuluvad sinu peaeriala hulka. Vaikimisi pole kõik kohustuslikud ained valitud, seega on soovitav alguses see menüü avada ning kohe ära salvestada. See valib kõik kohustuslikud ained ning näitab nüüd nende ainetega seonduvat infot korrektselt.

Õppeainete nimekirja allosast leiad ka peaeriala suurendamise, mis on alternatiiviks kõrvalerialale. Avanenud menüüst saad samuti õppeaineid valida, hiljem tuleb muudatused ka salvestada.

## Registreeringud
Siit saad näha oma selleks semestriks registreeritud ainete nimekirja. Samuti tuleks siin enne iga semestrit vastavad valikud teha.
Menüü koosneb kahest vahelehest: Õppeained ja eksamid/kontrolltööd.

Õppeainete lehel on otsing, mille abil saab õppeainetele registreerida. Samuti on võimalus enne registreerimist lisada aine planeerijasse, mis on kasulik tööriist tunniplaani koostamiseks. Seda kajastatakse kalendris, mille leiab lehe allosast.

Peale otsingut leiab registreeritud ainete nimekirja koos lisainfoga, näiteks ainekood, õppemaht, toimumisajad, vasutavad õppejõud.

Lehe allosas on kalender, milles kajastuvad registreeritud ja planeeritud õppeained. Selle abil saab näha, kas tunniplaanis on konflikte ja mis kellaaegadel tunnid toimuma hakkavad.

## muu kasulik
ÕISi üldmenüüs (vasakul) on ka kategooria "üldine", kust leiab muuhulgas järgmisi kasulikke lehti:

Tunniplaanid: Siin tunniplaanis on kajastatud terve kursuse kohustuslike ainete toimumiste ajad.
Õppeained: Siit lehelt leiab detailse info iga ülikoolis õpitava õppeaine sisu ja korralduse kohta.
Üppekavad: Siit lehelt leiab detailse info iga õppekava kohta, sealhulgas sisseastumise, õppeainete, moodulite ja lõpetamise kohta.


# courses.cs.ut.ee
Siit lehelt leiad paljude informaatika õppeainete materjale. Ülesehitus oleneb õppeainest, kuid üldjuhul on seal olemas piisavalt materjale aine iseseisvaks õppimiseks.
Mõne õppeaine puhul on tegemist moodle alternatiiviga ning õppetöö käib ainult courses lehe kaudu, seega sisu võib semestri jooksul muutuda.